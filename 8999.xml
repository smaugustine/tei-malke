<?xml version="1.0" encoding="UTF-8"?>

<TEI xmlns="http://www.tei-c.org/ns/1.0" xml:id="8999" xml:lang="en">
  <teiHeader>
    <fileDesc>
      <titleStmt>
        
        <title xml:id="t1" xml:lang="gez">መልክአ፡ ቍርባን፡</title>
        <title corresp="#t1" xml:lang="gez" type="normalized">Malkǝʾa Qʷǝrbān</title>
        <title corresp="#t1" xml:lang="en">Image of the Eucharist</title>
        
      </titleStmt>

      <publicationStmt>
        <authority>
          <persName>
            <forename>Augustine</forename>
            <surname>Dickinson</surname>
            <idno type="ORCID">https://orcid.org/0000-0002-7732-3524</idno>
          </persName>
        </authority>
        <date>2025</date>
        <ref target="https://w3id.org/malke/8999/"/>
        <availability>
          <licence target="http://creativecommons.org/licenses/by-sa/4.0/">This file is licensed under the Creative Commons Attribution-ShareAlike 4.0 license.</licence>
        </availability>
      </publicationStmt>

      <sourceDesc>
        <p>Malkəʾa Gubāʾe</p>
      </sourceDesc>

      
    </fileDesc>

    <profileDesc>
      <langUsage>
        <language ident="en">English</language>
        <language ident="gez">Gǝʿǝz</language>
      </langUsage>
    </profileDesc>
  </teiHeader>
  <text>

    <body>
      <div type="edition" xml:lang="gez">

        

        <div type="textpart" xml:id="malke">
          
          <lg type="stanza" n="1">
            
            <l n="1">በስመ፡ አብ፡ ወወልድ፡ ___ ___፨</l>
            <l n="2">ወመንፈስ፡ ቅዱስ፡ አሐዱ፡ ጸጋ፨</l>
            <l n="3">ሥርዓተ፡ ቍርባን፡ አንበረ፡ ለቤተ፡ ክርስቲያን፡ መልዕልተ፡ ሕጋ፨</l>
            <l n="4">ይትዌለጡ፡ ወይከውኑ፡ እንበለ፡ ተፈልጦ፡ ወንትጋ፨</l>
            <l n="5">ደመ፡ መለኮት፡ ነባቢ፡ ወሕያው፡ ሥጋ፨</l>

          </lg>
          
          <lg type="stanza" n="2">
            
            <l n="1">አኮ፡ አኮ፡ በከመ፡ ትርእይዎ፨</l>
            <l n="2">አምሳለ፡ ምድራዊ፡ ኅብስት፨</l>
            <l n="3">አላ፡ ውእቱ፡ እሳተ፡ መለኮት፡</l>
            <l n="4">ዘያውዒ፡ በነበልባሉ፡ ኀጢአተ፡ ኵሉ፡ ፍጥረት፨</l>
            <l n="5">ከመ፡ ሣዕረ፡ ገዳም፡ ያውዒ፡ ምድራዊ፡ እሳት፨</l>

          </lg>
          
          <lg type="stanza" n="3">
            
            <l n="1">ኦዘትትሜጦ፡ ለኅብስተ፡ ቍርባን፡ ዝንቱ፨</l>
            <l n="2">ወትሰትዮ፡ ለወይን፡ እንተ፡ ምሉእ፡ ቅድሐቱ፨</l>
            <l n="3">እመን፡ ወተአመን፡ ከመ፡ ሥጋ፡ ክርስቶስ፡ ውእቱ፨</l>
            <l n="4">ወደሙ፡ ክቡር፡ እንተ፡ ተክዕወ፡ በሞቱ፨</l>
            <l n="5">አኮ፡ አምሳል፡ ወምትሐት፡ ከንቱ፨</l>

          </lg>
          
          <lg type="stanza" n="4">
            
            <l n="1">ይወርድ፡ መንፈስ፡ ቅዱስ፡ ኀበ፡ ኅብስቱ፡ ወወይኑ፨</l>
            <l n="2">ሶበ፡ ይብል፡ ካህን፡ ጸጋ፡ መንፈስ፡ ቅዱስ፡ ፈኑ፨</l>
            <l n="3">በዛቲ፡ ቅድስት፡ ቤተ፡ ክርስቲያኑ፨</l>
            <l n="4">ይዌልጦሙ፡ በቅጽበት፡ መሊሊተ፡ ክርስቶስ፡ ይኩኑ፨</l>
            <l n="5">በኀይለ፡ ጥበቡ፡ መንክር፡ ወዕጹብ፡ ኪኑ፨</l>

          </lg>
          
          <lg type="stanza" n="5">
            
            <l n="1">ኣአምን፡ ወእትአመን፡ እስከ፡ ደኃራኢት፡ እስትንፋስ፨</l>
            <l n="2">ከመ፡ ዝንቱ፡ ኅብስት፡ ሥጋ፡ ኢየሱስ፡ ክርስቶስ፨</l>
            <l n="3">ወዝኒ፡ ጽዋዕ፡ ደመ፡ ገቦሁ፡ ቅዱስ፨</l>
            <l n="4">ዘተገብረ፡ በቀራንዮ፡ ለሕይወተ፡ ኵሉ፡ ዘነፍስ፨</l>
            <l n="5">ዘንሕነ፡ ንገበሮ፡ በሥርዓት፡ ሐዲስ፨</l>

          </lg>
          
          <lg type="stanza" n="6">
            
            <l n="1">ኦአኃው፡ ዕለታታ፡ ጾም፡ ቀድሱ፨</l>
            <l n="2">እምኀውዘ፡ መብልዕ፡ ወመስቴ፡ እንዘ፡ ትትንሐሱ፨</l>
            <l n="3">ነሢአ፡ ሥጋሁ፡ ለክርስቶስ፡ እመ፡ ተሐሥሡ፨</l>
            <l n="4">ዘይትሜጦ?፡ እንዘ፡ ኢንጽሕት፡ ነፍሱ፨</l>
            <l n="5">መቅሠፍተ፡ ወደይነ፡ ይነሥእ፡ ለርእሱ፨</l>

          </lg>
          
          <lg type="stanza" n="7">
            
            <l n="1">ከመ፡ እመቦ፡ እምኔነ፡ እንዘ፡ ኃጥእ፡ ተመጥወ፡ ቍርባን፡ መፍቅዱ፨</l>
            <l n="2">መንገለ፡ ንስሓ፡ ጽሪት፡ እንበለ፡ ይትመየጥ፡ እምካህዱ፨</l>
            <l n="3">ይመስል፡ ሕፃን፡ ጥባዌ፡ ሶበ፡ ትእዛዞ፡ እበዱ፨</l>
            <l n="4">አፍሐመ፡ እሳት፡ ዘያውዒ፡ ነዱ፨</l>
            <l n="5">ዘይፈቀድ፡ ይበላዕ፡ ወይግሥሥ፡ በእዱ፨</l>

          </lg>
          
          <lg type="stanza" n="8">
            
            <l n="1">ብላዒ፡ ውእቱ፡ ዘይበልዕ፡ እማፅያነ፨</l>
            <l n="2">ወእሳት፡ ነዳዲ፡ ዘያውዒ፡ ኃጥኣነ፨</l>
            <l n="3">ኅብስተ፡ ቍርባን፡ ዝንቱ፡ እስመ፡ ሥጋ፡ አምላክ፡ ኮነ፨</l>
            <l n="4">ለጻድቃን፡ ባሕቱ፡ ይከውኖሙ፡ መድኅነ፨</l>
            <l n="5">ከመ፡ ኢይርአዩ፡ ኰነኔ፡ ወደይነ፨</l>

          </lg>
          
          <lg type="stanza" n="9">
            
            <l n="1">እንበለ፡ ንስሓ፡ ኃጥእ፡ ተመጠወ፡ ቍርባነ፡ ለእመ፡ ጽሕቀ፨</l>
            <l n="2">ይዌስክ፡ ደዌ፡ ኀጢአት፡ ጽፉቀ፨</l>
            <l n="3">አኮኑ፡ ሕሙም፡ ድኅረ፡ ለሐይው፡ አልጸቀ፨</l>
            <l n="4">እመጣልዕ፡ ዘአሕረምዎ፡ ለእመ፡ ተመጠወ፡ ሕቀ፨</l>
            <l n="5">ሶቤሃ፡ ይመውት፡ ወይደዊ፡ ጥቀ፨</l>

          </lg>
          
          <lg type="stanza" n="10">
            
            <l n="1">አእምሩ፡ ወሕቱ፡ ነፍስክሙ፨</l>
            <l n="2">እንዘ፡ ኀጢአት፡ አፍአዊ፡ ወጌጋየ፡ ውስጥ፡ ብክሙ፨</l>
            <l n="3">ለኢየሱስ፡ ክርስቶስ፡ ከመ፡ ኢትድፍሩ፡ ጸወዖ፡ ስሙ፨</l>
            <l n="4">ወበተሀብሎ፡ ኢትንሥኡ፡ ኅብስተ፡ ሥጋሁ፡ ወደሙ፨</l>
            <l n="5">እስመ፡ እሳት፡ ውእቱ፡ ዘያውዒ፡ ፍሕሙ፨</l>

          </lg>
          
          <lg type="stanza" n="11">
            
            <l n="1">ኦዘትቀውም፡ ለሱታፌ፡ ምሥጢር፡ እንግዳ፨</l>
            <l n="2">እንበለ፡ ንስሓፅሪት፡ ኅሊና፡ አምላክ፡ ዘይፈቅዳ፨</l>
            <l n="3">እለኩ፡ ተዘከር፡ ተንሥኦተ፡ ሰይጣን፡ ላዕለ፡ ይሁዳ፨</l>
            <l n="4">እምእደ፡ ክርስቶስ፡ ሶበ፡ ነሥአ፡ ኅብስተ፡ ቍርባን፡ ጸዐዳ፨</l>
            <l n="5">እንዘ፡ ውስተ፡ ልቡ፡ ምሉእ፡ ኀጢአት፡ ወዕዳ፨</l>

          </lg>
          
          <lg type="stanza" n="12">
            
            <l n="1">ደመ፡ ጥብሐ፡ በግዕ፡ ሶበ፡ ነዝኀ፡ ራግዛተ፡ ቤቶሙ፡ ለአይሁድ፨</l>
            <l n="2">አድኃኖሙ፡ ሙሴ፡ እምቀትለ፡ ግብጻዊ፡ ብድብድ፨</l>
            <l n="3">ለነሰ፡ ሊቀ፡ ሠራዊትነ፡ ወልድ፨</l>
            <l n="4">አድኅነነ፡ ወቤዝወነ፡ እሞተ፡ ኀጢአት፡ ፈድፉድ፨</l>
            <l n="5">በንዝኀተ፡ ደሙ፡ ክቡር፡ ወአኮ፡ በባዕድ፨</l>

          </lg>
          
          <lg type="stanza" n="13">
            
            <l n="1">ደመ፡ አባግዒከ፡ እስራኤል፡ ሶበ፡ ኢኮነ፡ በቍዔተ፨</l>
            <l n="2">በግዐ፡ አምላክ፡ ክርስቶስ፡ ተፈኖከ፡ እንተ፨</l>
            <l n="3">ለአንጽሖ፡ ዚአነ፡ ትኩን፡ ቍርባነ፡ ፍጻሜ፡ ብሁተ፨</l>
            <l n="4">እመ፡ ብከሰ፡ ኢንጻሕነ፡ ወኢረክበነ፡ ሰርየተ፨</l>
            <l n="5">መነ፡ እምይእዜ፡ ንገብር፡ መሥዋዕተ፨</l>

          </lg>
          
          <lg type="stanza" n="14">
            
            <l n="1">ብሂለ፡ ቅዱሳት፡ ለቅዱሳን፡ እምአፈ፡ ካህን፡ ሶበ፡ ሰምዐ፨</l>
            <l n="2">ወይ፡ ሎቱ፡ ለዘበድፍረት፡ በልዐ፨</l>
            <l n="3">ሥጋ፡ አማኑኤል፡ ቃል፡ እማርያም፡ ዘነሥአ፨</l>
            <l n="4">እመሰ፡ ተአዘዘ፡ ወእምነ፡ ቍርባን፡ ተከልአ፨</l>
            <l n="5">ብፁዕ፡ ውእቱ፡ ዘይሰመይ፡ ረድአ፨</l>

          </lg>
          
          <lg type="stanza" n="15">
            
            <l n="1">ነጸረ፡ ላዕላነ፡ ወአውድቆ፡ ርእስነከመ፡ በድን፨</l>
            <l n="2">ጸሎተ፡ ንስሓ፡ ላዕሌነ፡ ሶበ፡ ይጼሊ፡ ካህን፨</l>
            <l n="3">ቍርባነ፡ ፍጻሜ፡ ክርስቶስ፡ ወመሥዋዕተ፡ ደኃራይ፡ ዘመን፨</l>
            <l n="4">እንበለ፡ ሥጋከሰ፡ ወክዕወተ፡ ደምከ፡ ወይን፨</l>
            <l n="5">አልቦ፡ መሥዋዕት፡ ወአልቦ፡ ቍርባን፨</l>

          </lg>
          
          <lg type="stanza" n="16">
            
            <l n="1">ኦክርስቶስ፡ መዝገበ፡ ፍሥሓ፡ ወኑዛዜ፨</l>
            <l n="2">በሣህለ፡ ሕዝብከ፡ እግዚኦ፡ ትዝካረኒ፡ ማእዜ፨</l>
            <l n="3">በእንተ፡ ሥጋከ፡ ስቁል፡ ወበእንተ፡ ደምከ፡ ነቅዐ፨</l>
            <l n="4">ትከዜ፡ እመ፡ አንተሰ፡ ኀደገኒ፡ ውስተ፡ ግበ፡ እሙቅ፡ እንባዜ፨</l>
            <l n="5">ለዓለመ፡ ዓለም፡ ወጺእ፡ አልብነ፡ እምይእዜ፨</l>

          </lg>
          
          <lg type="stanza" n="17">
            
            <l n="1">ኣአምን፡ ወእሰግድ፡ ለኅብስተ፡ ቍርባን፡ ቡርክ፨</l>
            <l n="2">እስመ፡ ተወሀደ፡ ቦቱ፡ አመለኮተ፡ ክርስቶስ፡ አምላክ፨</l>
            <l n="3">ለኅብስተ፡ ቍርባን፡ ዝንቱ፡ ዘኢይስግድ፡ በብርክ፨</l>
            <l n="4">ውጉዘ፡ ይኩን፡ ወርጉመ፡ በልሳነ፡ ጳውሎስ፡ ላእክ፨</l>
            <l n="5">እምብእሴ፡ ሥጋ፡ ውእቱ፡ ወሕያው፡ አምላክ፨</l>

          </lg>
          
          <lg type="stanza" n="18">
            
            <l n="1">ኢታሰተ፡ ማስልዎ፡ ለኅብስተ፡ ቍርባን፡ ኅብስተ፡ ሥርናይ፡ ዕራቆ፨</l>
            <l n="2">በጊዜ፡ ቅዳሴ፡ ወጸሎት፡ እስመ፡ መለኮት፡ ይትላጸቆ፨</l>
            <l n="3">አኮኑ፡ መቃርዮስ፡ ዕበየ፡ ቍርባን፡ ለአጠይቆ፨</l>
            <l n="4">ድኅረ፡ ተመጠወ፡ በአሚን፡ እንበለ፡ ያእምር፡ ናፍቆ፨</l>
            <l n="5">ስሳ፡ ዓመተ፡ ኢተፍአ፡ ምራቆ፨</l>

          </lg>
          
        </div>

        
        
      </div>
    </body>
    
    <back>
      
      
    </back>

  </text>
</TEI>